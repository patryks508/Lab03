Pamięć RAM komputera jest to bardzo szybki nośnik, na którym znajdują się informacje o działających programach i procesach w systemie. W dużej mierze od parametrów RAM zależy wydajność i szybkość działania komputera. Dobór odpowiedniej pojemności oraz szybkości tego podzespołu opiera się na kilku aspektach. Zwykle im więcej wymagających programów działa jednocześnie, tym potrzeba większej ilości pamięci RAM. Płynna i stabilna praca systemu jest uzależniona także od szybkości zapisu i odczytu danych. 
Dziś używane są pamięci DDR 3 i DDR 4. Nowoczesne technologie pozwalają również na znacznie większe upakowanie pamięci na kostce o tej samej wielkości. W ten sposób pojedynczy moduł RAM może mieć nawet 64 GB.
W standardzie DDR 3 moduły mają pojemność do 16 GB, przy prędkości między 800 a 2400 MT/s (milionów transferów na sekundę). Najnowszy rodzaj pamięci RAM, DDR 4, może mieć pojemność do 64 GB, szybkość zapisu i odczytu sięga 3200 MT/s, natomiast pobór energii jest o wiele niższy. 
